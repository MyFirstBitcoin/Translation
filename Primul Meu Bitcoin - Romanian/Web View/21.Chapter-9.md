## _Capitolul #9_

# ***O Introducere în Partea Tehnică a Bitcoin***

- [**9.0** Introducere](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#90-introduction)    
  - [**Activitate:** Urmărește „Cum funcționează Bitcoin sub capotă”](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#activity-watch-how-bitcoin-works-under-the-hood)    
- [**9.1** Chei Publice și Private: Securitate prin Criptografie](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#91-public-and-private-keys-security-through-cryptography)    
  - [**9.1.1** Criptografie Chei Publice/Private](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#911-cryptography-publicprivate-keys)    
  - [**9.1.2** Explicație Hashing](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#912-hashing-explanation)
  - [**Activitate:** Generează Hash SHA 256](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#activity-generate-sha-256-hash)    
- [**9.2** Modelul UTXO](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#92-the-utxo-model)    
- [**9.3** Noduri și Mineri Bitcoin](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#93-a-closer-look-at-bitcoin-nodes-and-miners)
  - [**9.3.1** Ce este un nod Bitcoin și cum îl configurez?](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#931-what-is-a-bitcoin-node-and-how-do-i-set-one-up)    
  - [**Activitate:** Urmărește Video despre Noduri Bitcoin](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#activity-watch-video-on-bitcoin-nodes)
  - [**9.3.2** Ce este un miner Bitcoin și cum funcționează minatul?](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#932-what-is-a-bitcoin-miner-and-how-does-mining-work)    
- [**9.4** Ce este Mempool-ul?](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#94-what-is-the-mempool)    
  - [**Activitate:** Mempool](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#activity-mempool)    
- [**9.5** Cum funcționează tranzacțiile Bitcoin de la început la sfârșit](https://github.com/MyFirstBitcoin/Bitcoin-Diploma-2024/blob/main/Web%20View/21.Chapter-9.md#95-how-bitcoin-transactions-work-from-start-to-finish)

<br/>

______________________________________________________________________________________________________

### ***9.0 Introducere***    

> „Bitcoin nu este „nereglementat”; este reglementat de algoritmi în loc să fie reglementat de birocrații guvernamentale. Ne-corupt.”    
 **$\color[RGB]{250,175,64} Andreas \ M. \ Antonopoulos$**

<br/>

În acest capitol, vom analiza mai atent tehnologia care permite rețelei Bitcoin să funcționeze într-un mod complet descentralizat. Vom explica pe înțelesul tuturor ce se întâmplă atunci când trimiți o tranzacție bitcoin, cum sunt procesate aceste tranzacții și ce rol au minerii și nodurile în rețeaua Bitcoin. Vom aborda unele concepte dificile și tehnice în acest capitol. Un lucru important de reținut: mulți oameni nu înțeleg cum funcționează internetul, totuși îl folosesc zilnic pentru a trimite emailuri, a contacta prieteni pe rețelele sociale și chiar pentru a-și plăti facturile. Învățarea părții tehnice despre cum funcționează Bitcoin este o călătorie lungă pe care nu toată lumea vrea să o parcurgă, chiar dacă decide să-l folosească drept bani. Deși te încurajăm să continui să înveți despre aspectele tehnice ale Bitcoin, vom păstra acest capitol focusat pe conceptele cheie de bază.

<div><p align="center"><img src="Images/19.Chapter-9/10.Introduction-v1.png" width="850"></div>

- Dacă vrei să aprofundezi partea tehnică a modului în care funcționează Bitcoin, am inclus resurse la finalul acestui caiet de lucru. De asemenea, te poți înregistra pe site-ul nostru pentru Diploma Bitcoin - Ediția Tehnică pentru a fi notificat când acest curs mai tehnic va fi disponibil.

Hai să începem prin a urmări un videoclip care arată cum funcționează rețeaua Bitcoin.

<br/>
<br/>

### _Activitate: Urmărește „Cum funcționează Bitcoin în culise”_

<div><p align="center"><a rel="YouTube video of -- How Bitcoin Works Under the Hood" href="https://www.youtube.com/watch?v=Lx9zgZCMqXE"><img src="Images/19.Chapter-9/11.Activity-How-Bitcoin-works-under-the-hood-v1.png" width="180"></div>

Așa cum ai văzut în videoclip, rețeaua Bitcoin este pur și simplu un registru sau o evidență a tranzacțiilor stocată pe mai multe computere numite noduri. Registrul Bitcoin este pseudonim, ceea ce înseamnă că nu conține detalii personale, ci doar informații despre tranzacții și adrese. Registrul arată fiecare bitcoin și mișcările sale de la începutul rețelei, pe 3 ianuarie 2009.

În continuare, vom analiza mai atent tehnologia care face posibil acest sistem.

<br/>
<br/>

### ***9.1 Chei publice și private: Securitate prin criptografie***    

> „Ceea ce ne oferă Bitcoin este o promisiune fermă: programul va rula exact așa cum este specificat.”    
 **$\color[RGB]{250,175,64}Andreas \ M. \ Antonopoulos$**

<br/>
<br/>

### _9.1.1 Criptografie Chei Publice/Private_

<div><p align="center"><img src="Images/19.Chapter-9/12.Cryptography-v1.png" width="435"></div>

- ⭐ Criptarea este procesul de a lua informații și de a le transforma într-un cod special, făcându-le ilizibile pentru oricine nu are metoda corectă de decriptare. Este similar cu încuierea unui seif, unde doar persoana cu cheia sau combinația corectă îl poate deschide.

- ⭐ Decriptarea, pe de altă parte, este procesul de a lua informațiile criptate și de a le face din nou lizibile, ca și cum ai descuia seiful și ai putea citi informațiile din interior.

<br/>

De exemplu, să presupunem că Ioan vrea să-i trimită lui Aurel un mesaj secret care nu este destinat altcuiva. Ei sunt de acord să folosească metoda de criptare Pigpen Cipher pentru a deghiza mesajul înainte de a-l trimite. Doar cei care au cifrul pot decripta mesajul, făcându-l ilizibil pentru oricine altcineva. Deși această metodă nu este considerată sigură astăzi, ilustrează principiul criptografiei cu cheie privată pentru trimiterea mesajelor.

| **Cum se rezolvă** <br> Pigpen Cipher |
| :---------: |
| Când rezolvi Pigpen Cipher, <br> jucătorul primește un mesaj criptat <br> și un cifru. Pentru a decripta <br> mesajul, jucătorul va găsi <br> simbolul din mesajul criptat pe cifru pentru a găsi <br> litera decriptată. <br> <br> - ⭐ Exemplu de mesaj criptat: <br> <br> <div><p align="center"><img src="Images/19.Chapter-9/13.Pigpen-Cipher-v1.png" width="350"></div> |

<br/>

**Deci, cum funcționează criptografia în tranzacțiile bitcoin?**

În criptografia tradițională cu cheie privată, Ioan și Aurel ar trebui să împartă mai întâi o cheie secretă, cum ar fi o parolă sau Pigpen Cipher. Ioan ar folosi apoi această cheie pentru a cripta mesajul înainte de a-l trimite lui Aurel. Aurel, care cunoaște și el cheia secretă, ar folosi aceeași cheie pentru a decripta mesajul și a-l citi.

Totuși, dacă altcineva deține cheia și interceptează mesajul, ar putea să-l decripteze și să-l citească.

<br/>

Criptografia cu cheie publică, tipul folosit în tranzacțiile bitcoin, a rezolvat această problemă. Cu criptografia cu cheie publică, Ioan și Aurel nu trebuie să-și împărtășească parola sau metoda de criptare. În schimb, fiecare are două chei diferite: o **$\color[RGB]{104,59,147}cheie \ publică$** (care poate fi împărtășită cu oricine) și o **$\color[RGB]{255,166,21} cheie \ privată$** (care trebuie păstrată secretă).

În acest caz, când Ioan vrea să-i trimită un mesaj lui Aurel, poate folosi **$\color[RGB]{104,59,147}cheia \ publică$** a lui Aurel pentru a cripta propriul mesaj înainte de a-l trimite. Când Aurel primește mesajul, doar el îl poate decripta cu **$\color[RGB]{255,166,21} cheia \ sa \ privată$**. Oricine altcineva, chiar dacă interceptează mesajul, nu îl va putea citi. Șansele de a fura cheia sunt, de asemenea, mult mai mici, deoarece nici măcar Ioan și Aurel nu trebuie să-și împărtășească cheia unul altuia.

<div><p align="center"><img src="Images/19.Chapter-9/14.Bitcoin-users-and-the-Bitcoin-network-v1.png" width="420"></div>

Așadar, principalul avantaj al criptografiei cu cheie publică față de cea privată este că permite comunicarea securizată fără ca expeditorul și destinatarul să fie nevoiți să share-uiască mai întâi o cheie secretă (sau o altă metodă de criptare precum cifrul Pigpen), care ar putea fi interceptată de o terță parte.

În Bitcoin, criptografia cu cheie publică nu este folosită pentru a trimite mesaje criptate. În schimb, este folosită pentru a crea **$\color[RGB]{31,110,199} semnături \ digitale$** unice care fac tranzacțiile bitcoin imuabile. O **$\color[RGB]{31,110,199} semnătură \ digitală$** este o modalitate de a dovedi autenticitatea unei tranzacții bitcoin, într-un mod similar cu semnarea unui document fizic.

<br/>

- 💡 **Criptografie cu cheie publică (pentru fiecare tranzacție între doi utilizatori):** <br> <br> Fiecare utilizator are două chei: o **$\color[RGB]{255,166,21} cheie \ privată$**, care este **$\color[RGB]{255,166,21} păstrată \ secretă$**, și o **$\color[RGB]{104,59,147} cheie \ publică$** care poate fi **$\color[RGB]{104,59,147} share-uită \ cu \ alții$**. <br> <br> **$\color[RGB]{255,166,21} Cheia \ privată$** servește ca formă de identificare și dovadă a proprietății, confirmând: **„Această adresă îmi aparține și am control asupra ei.”** <br> <br> Se creează **$\color[RGB]{31,110,199} semnături \ digitale$** pentru a identifica tranzacțiile unice.

<div><p align="center"><img src="Images/19.Chapter-9/15.Digital-signature-v1.png" width="420"></div>

<br/>

- ⭐ Tranzacțiile Bitcoin implică transferul unei anumite sume de bitcoin direct în contul altei persoane.

- ⭐ Doar adevăratul deținător al monedelor bitcoin are controlul de a trimite banii către altcineva. Acest lucru asigură că proprietatea este protejată față de actori rău intenționați.

- ⭐ Ca măsură suplimentară de protecție, fiecare tranzacție pe care o trimiți în Bitcoin primește automat o **$\color[RGB]{31,110,199} SEMNĂTURĂ \ UNICĂ$**. Această **$\color[RGB]{31,110,199} semnătură \ unică$** este susținută de o tehnologie rezistentă la manipulare care ajută rețeaua să verifice că adevăratul proprietar al monedelor bitcoin, și nu altcineva, i-a trimis.

<div><p align="center"><img src="Images/19.Chapter-9/16.Bitcoin-transaction-with-a-signature-example-v1.png" width="420"></div>

Cum funcționează acest lucru într-o tranzacție reală cu bitcoin, pe scurt:

1. ⭐ **Crearea tranzacției:** <br>
    Un utilizator inițiază o tranzacție bitcoin specificând detalii precum adresa destinatarului și suma de bitcoin care urmează să fie trimisă.

2. ⭐ **Generarea semnăturii digitale:** <br>
    Expeditorul generează o **$\color[RGB]{31,110,199} semnătură \ digitală$** unică folosind **$\color[RGB]{255,166,21} cheia \ privată$**. Această semnătură este un cod criptografic unic care verifică autenticitatea tranzacției.

3. ⭐ **Transmiterea tranzacției:** <br>
    Tranzacția semnată este transmisă rețelei Bitcoin, indicând intenția de a transfera proprietatea monedelor bitcoin de la expeditor la destinatar.

4. ⭐ **Verificarea în rețea:** <br>
    Nodurile din rețeaua Bitcoin primesc tranzacția și folosesc **$\color[RGB]{104,59,147} cheia \ publică$** a destinatarului pentru a decripta și verifica integritatea tranzacției. Simultan, folosesc **$\color[RGB]{104,59,147} cheia \ publică$** a expeditorului pentru a verifica **$\color[RGB]{31,110,199} semnătura \ digitală$**.

5. ⭐ **Confirmarea pe rețeaua Bitcoin:** <br>
    Dacă verificarea are succes, tranzacția va fi adăugată în registru, care servește ca o evidență sigură și transparentă a tuturor tranzacțiilor. Odată confirmată, proprietatea monedelor bitcoin este transferată oficial de la expeditor la destinatar.

<div><p align="center"><img src="Images/19.Chapter-9/17.Satoshi-is-creating-a-transaction-v1.png" width="280"></div>

În concluzie, semnătura digitală, creată cu cheia privată a expeditorului, servește drept dovadă criptografică a autenticității și proprietății, permițând rețelei descentralizate Bitcoin să valideze și să înregistreze tranzacția în registru.

<br/>
<br/>

### _9.1.2 Explicația Hashingului_

Vă rugăm să nu vă lăsați intimidați de termenii tehnici și conceptele matematice care urmează. Înțelegem că nu toată lumea este pasionată de matematică, dar s-ar putea să vă surprindeți și să vedeți că și cele mai complexe idei pot fi înțelese cu puțin efort.

**Ce este o funcție?**

- 💡 O **funcție** este ca o mașină care primește niște informații și le transformă în ceva nou. Informația pe care o dai funcției se numește **$\color[RGB]{255,166,21} input$**. Noua informație creată de funcție se numește **$\color[RGB]{31,110,199} output$**. Funcțiile ajută calculatoarele să îndeplinească sarcini și să rezolve probleme.

<div><p align="center"><img src="Images/19.Chapter-9/18.Function-machine-v1.png" width="340"></div>

<br/>

Gândește-te la o rețetă pentru a face o salată. Rețeta (sau funcția) îți spune ce ingrediente să folosești și cum să le amesteci pentru a obține salata. Poți pune ingrediente diferite, dar rețeta îți va da mereu salata ca rezultat. Funcțiile pot fi folosite pentru a face lucrurile mai ușoare și mai eficiente.

Această rețetă este o funcție care ia ingredientele ca **$\color[RGB]{255,166,21} input$** și generează salata amestecată ca **$\color[RGB]{31,110,199} output$**.

În Bitcoin, funcțiile sunt utilizate pentru a executa tranzacții. Știm deja că tranzacțiile în bitcoin sunt, în esență, transferuri de valoare (bani) de la o adresă la alta. Pentru a efectua o tranzacție, sunt folosite mai multe funcții criptografice pentru a valida tranzacția și a actualiza starea registrului Bitcoin.

<div><p align="center"><img src="Images/19.Chapter-9/19.Salad-as-a-form-of-a-function-v1.png" width="440"></div>

Funcțiile folosite într-o tranzacție bitcoin includ verificarea autenticității input-urilor tranzacției, verificarea că expeditorul are fonduri suficiente și actualizarea soldurilor adreselor relevante. Odată ce o tranzacție este verificată și adăugată într-un bloc din registru, devine parte din evidența permanentă a tuturor tranzacțiilor din rețea.

<br/>

**Ce este o funcție unidirecțională?**

O funcție unidirecțională folosește un set de instrucțiuni pentru a procesa informația și o transformă în ceva nou, la fel cum o rețetă de smoothie transformă ingredientele într-o băutură nouă. Dar, așa cum nu poți să "de-blendezi" un smoothie pentru a obține ingredientele originale, nu poți inversa funcția unidirecțională pentru a obține informația inițială.

<div><p align="center"><img src="Images/19.Chapter-9/20.An-example-of-one-way-function-v1.png" width="350"></div>

<br/>

Criptografia cu cheie publică, din care face parte **$\color[RGB]{104,59,147} cheia\ publică$**, se bazează pe utilizarea funcțiilor unidirecționale, care fac dificilă determinarea **$\color[RGB]{255,166,21} cheii\ private$** pornind de la **$\color[RGB]{104,59,147} cheia\ publică$**. În teorie, nu este exact „imposibil” să găsești **$\color[RGB]{255,166,21} cheia\ privată$** pornind de la **$\color[RGB]{104,59,147} cheia\ publică$**, dar este extrem de dificil și ar necesita o cantitate uriașă de timp și putere de calcul pentru a realiza acest lucru.

Găsirea unei **$\color[RGB]{255,166,21} chei\ private$** pornind de la o **$\color[RGB]{104,59,147} cheie\ publică$** în Bitcoin este ca și cum ai încerca să găsești un ac într-un car cu fân de dimensiunea unui teren de fotbal. Acul reprezintă **$\color[RGB]{255,166,21} cheia\ privată$** iar carul cu fân reprezintă toate posibilele **$\color[RGB]{255,166,21} chei\ private$**.

În același mod, funcțiile unidirecționale sunt concepute pentru a fi ireversibile și nu pot fi decriptate.

<div><p align="center"><img src="Images/19.Chapter-9/21.Finding-a-private-key-is-like-searching-a-needle-in-a-haystack-v1.png" width="350"></div>

<br/>

**Ce este o funcție hash?**

- 💡 **Hashing-ul** este ca o amprentă pentru datele digitale. Este un proces prin care un mesaj digital este transformat într-un cod de lungime fixă, care servește drept identificator unic.

Asemenea unei amprente care poate identifica o persoană, un hash poate identifica un mesaj digital. Hash-urile sunt folosite în multe aplicații, inclusiv în tranzacțiile bitcoin.

**Cum este folosit hashing-ul în tranzacțiile bitcoin**

În Bitcoin, fiecare tranzacție este hash-uită înainte de a fi adăugată într-un bloc din registru. Hash-ul acționează ca o semnătură pentru tranzacție, verificând că tranzacția este validă și nu a fost modificată. Dacă cineva încearcă să schimbe chiar și o singură literă din tranzacție, hash-ul va fi complet diferit, alertând pe ceilalți cu privire la schimbare.

**Rolul hashing-ului în asigurarea securității**

Hashing-ul este esențial pentru securitatea rețelei Bitcoin. Folosind hash-uri pentru a identifica tranzacțiile, rețeaua poate detecta orice încercare de a schimba sau manipula o tranzacție. Acest lucru ajută la prevenirea fraudei și asigură că toate tranzacțiile sunt înregistrate corect în registru.

O funcție hash este un tip de funcție unidirecțională care primește un input (numită „mesaj” sau „date”) și o convertește într-o reprezentare numerică numită „hash”. **$\color[RGB]{31,110,199}  rezultatul$** hash este unic pentru datele de intrare, astfel încât chiar și o mică modificare a **$\color[RGB]{87,88,91} input-ului$** va duce la un hash complet diferit.

<div><p align="center"><img src="Images/19.Chapter-9/22.How-a-hash-function-works-v1.png" width="450"></div>

- 💡 **O funcție hash** este ca o mașină de coduri secrete. Primește un **$\color[RGB]{255,166,21}  mesaj$** și îl transformă într-un cod.

<br/>
<br/>

### _Activitate: Generează un Hash SHA 256_

<div><p align="center"><a rel="Website of -- SHA256 Generator" href="https://tools.keycdn.com/sha256-online-generator"><img src="Images/19.Chapter-9/23.Generating-a-SHA-256-Hash-v1.png" width="750"></div>

**$\color[RGB]{31,110,199}  output-ul$**, sau hash-ul, are întotdeauna aceeași lungime, indiferent cât de lungă a fost informația originală.

Bitcoin folosește câteva tipuri specifice de funcții hash numite **SHA-256** și **RIPEMD160**. Câteva exemple sunt mai jos:

- ⭐ Observă că o mică schimbare în al doilea input schimbă complet rezultatul față de primul exemplu.

- ⭐ Al treilea input este un fișier uriaș, dar rezultatul are aceeași lungime fixă ca și celelalte două.

**Hashing-ul** poate fi privit și ca o partitură muzicală care surprinde esența unei piese. Așa cum o partitură este o reprezentare unică a unei melodii, o valoare hash este o reprezentare unică a unui set de date. Comparând partitura unei piese cu interpretarea reală, un muzician poate determina dacă interpretarea este corectă. În mod similar, comparând valoarea hash a datelor primite cu valoarea hash originală, se poate determina dacă datele au fost modificate în timpul transmiterii.

<div><p align="center"><img src="Images/19.Chapter-9/24.A-small-change-a-different-result-v1.png" width="600"></div>

<br/>

Așa cum o mică abatere într-o interpretare muzicală poate face ca piesa să sune diferit, chiar și cea mai mică modificare a datelor originale va duce la o valoare hash diferită. Acest lucru face ca hashing-ul să fie un instrument puternic pentru asigurarea integrității și autenticității unei tranzacții bitcoin.

Procesul de codificare a **$\color[RGB]{104,59,147} cheii  \ publice$** prin hashing este folosit pentru a îmbunătăți securitatea informațiilor, transformându-le într-un format de lungime fixă, ilizibil. Bitcoin folosește algoritmii SHA-256 și Ripemd-160 pentru a produce adrese publice. Rezultatul servește drept identificator unic pentru **$\color[RGB]{104,59,147}  cheia publică$** și ajută la asigurarea integrității și securității tranzacțiilor stocate în registru. Prin criptarea informațiilor în acest mod, devine mai dificil pentru persoanele neautorizate să acceseze și să manipuleze datele.

<div><p align="center"><a rel="Website of -- another hash Generator" href="https://www.bitcoinsimulator.tk/explanation?page=10"><img src="Images/19.Chapter-9/25.Another-hash-generator-v1.png" width="480"></div>

<br/>

<div><p align="center"><img src="Images/19.Chapter-9/26.A-simple-example-of-a-hash-function-v1.png" width="480"></div>

- ⭐ **Determinist.** <br>
   Aceleași ingrediente vor produce întotdeauna același smoothie.

- ⭐ **Rezistență la pre-imagine.** <br>
   Nu poți reconstrui o căpșună dintr-un smoothie.

- ⭐ **Rezistență la corelație.** <br>
   Schimbarea ușoară a ingredientelor duce la un smoothie complet diferit.

- ⭐ **Rezistență la coliziune.** <br>
   Este dificil să găsești ingrediente diferite pentru un smoothie care să rezulte exact același.

- ⭐ **Viteză & Verificabilitate.** <br>
   Arunci fructele în mixer. Este rapid și ceea ce iese este cu siguranță un smoothie.

<br/>
<br/>

### ***9.2 Modelul UTXO***    

- 💡 **UTXO - Unspent Transaction Output (Output de Tranzacție Necheltuit)**

<br/>

**Ce sunt UTXO-urile?**

În Bitcoin, tranzacțiile funcționează ca și cum ai sparge o bucată mai mare de aur în bucăți mai mici și ai trimite aceste bucăți mai mici atât altora, cât și ție însuți.

Poți privi UTXO-urile ca pe diferite dimensiuni și bucăți de bitcoin sau ca pe bancnote de valori diferite din portofelul tău. Când cheltuiești un UTXO, acesta este recreat într-un nou UTXO pentru destinatar, iar restul îți este trimis înapoi sub forma unui nou UTXO numit „UTXO de rest” (change UTXO). Este ca și cum ai folosi o bancnotă de 10$ pentru a cumpăra două cafele în valoare totală de 6$. Cafeneaua păstrează 6$ și îți dă 4$ rest.

<div><p align="center"><img src="Images/19.Chapter-9/27.A-simple-UTXO-v1.png" width="380"></div>

Când trimiți bitcoin, trimiți întotdeauna întreaga sumă a unuia (sau mai multor) dintre UTXO-urile din portofelul tău Bitcoin. Ce se întâmplă? Trimiți o parte destinatarului, iar restul îl primești înapoi ca rest într-una dintre noile tale adrese Bitcoin. Restul primit se numește output de tranzacție necheltuit, sau UTXO (Unspent Transaction Output), și poate fi folosit ca input pentru o tranzacție viitoare.

Soldul portofelului tău Bitcoin este suma tuturor UTXO-urilor tale diferite. Deci, suma UTXO-urilor tale reprezintă suma de bitcoin pe care o deții.

<br/>

- 💡 Este important să nu faci publice UTXO-urile tale, deoarece dacă cineva le cunoaște, îți poate urmări tranzacțiile bitcoin în rețea și, în cele din urmă, va ști câți bani deții.

<br/>

În concluzie, de fiecare dată când faci o tranzacție, folosești unul sau mai multe dintre UTXO-urile existente pentru a cheltui bitcoin și se creează UTXO-uri noi (atât pentru tine, cât și pentru destinatar).

<div><p align="center"><img src="Images/19.Chapter-9/28.UTXO-in-detail-v1.png" width="820"></div>

Când se face o tranzacție, suma de bitcoin trimisă este împărțită în mai multe output-uri, fiecare asociat cu o nouă adresă Bitcoin (un nou UTXO).

<br/>

Când trimiți bitcoin cuiva, vei folosi unul sau mai multe UTXO-uri ca sursă a fondurilor (input). Aceste UTXO-uri vor fi combinate, dacă este necesar, pentru a crea noi output-uri care aparțin atât destinatarului tranzacției, cât și ție. Aceste noi output-uri, sau UTXO-uri, vor deveni proprietatea destinatarului și a ta. Aceste UTXO-uri pot fi apoi folosite ca sursă de fonduri în alte tranzacții viitoare. Acest lanț de UTXO-uri creează un istoric transparent și ușor de urmărit al tuturor tranzacțiilor pe registrul Bitcoin, începând cu primul bloc (3 ianuarie 2009).

Un exemplu pentru a ilustra cum funcționează acest lucru: dacă vrei să trimiți doi bitcoin, dar ai doar un UTXO în valoare de cinci bitcoin, diferența de trei bitcoin îți este returnată ca „rest”. Acest rest este un nou UTXO pentru tine și poți cheltui acel nou UTXO într-o tranzacție viitoare.

Un alt exemplu:
1. ⭐ Alice vrea să-i trimită lui Bob cinci bitcoin.
2. ⭐ Ea combină șase bitcoin din două dintre UTXO-urile ei
3. ⭐ Din aceste UTXO-uri, îi trimite lui Bob cinci bitcoin, primește 0,99 bitcoin ca rest înapoi la ea și trebuie să plătească un comision de tranzacție de 0,01.
4. ⭐ După confirmare, tranzacția este adăugată în registrul Bitcoin, actualizând toate nodurile care au o copie a registrului.

<div><p align="center"><img src="Images/19.Chapter-9/29.Simplified-example-of-a-UTXO-v1.png" width="380"></div>

Dacă Alice încearcă să folosească unul dintre output-urile deja cheltuite pentru a face o altă tranzacție, aceasta ar fi respinsă automat de noduri. Acest lucru se întâmplă deoarece nodurile mențin o copie a registrului Bitcoin (și a tuturor tranzacțiilor sale), astfel încât pot verifica cu ușurință soldul UTXO-urilor lui Alice și pot verifica dacă tranzacția nu este validă.

Mai jos este un screenshot real al unei tranzacții reale în care există doar un input. Totuși, soldul inițial ar putea, în alt caz, să fie suma mai multor UTXO-uri (mai multe input-uri). Ce observații poți face când te uiți la cele două tranzacții de mai jos? Se potrivesc input-urile cu output-urile? Poți descrie detaliile tranzacției? Există o legătură între cele două screenshot-uri? Și care tranzacție a avut loc prima?

<div><p align="center"><img src="Images/19.Chapter-9/30.UTXOs-on-chain-v1.png" width="850"></div>

<br/>
<br/>



### ***9.3 O privire mai atentă asupra nodurilor și minerilor Bitcoin***    

În această secțiune, vom analiza mai detaliat două părți (și participanți) foarte importante ale rețelei Bitcoin, care au fost introduse pentru prima dată în Capitolul 6. Vom discuta despre:

1. ⭐ **Noduri Bitcoin:** <br>
    Gardienii validării, a căror sarcină principală este să păstreze o copie a registrului Bitcoin, să se asigure că toate tranzacțiile sunt valide și că toată lumea respectă aceleași reguli. <br> <br>
    Prin răspândirea acestei sarcini în întreaga lume, Bitcoin rămâne puternic împotriva potențialelor probleme. Aceste noduri ajută la menținerea sistemului de încredere și fidel ideii de descentralizare, unde nicio persoană sau grup nu are prea multă putere.

2. ⭐ **Mineri Bitcoin:** <br>
    Arhitecții securității care folosesc computere puternice și electricitate pentru a verifica și confirma tranzacțiile, asigurându-se că totul este sigur. Această muncă ajută la menținerea registrului, sau blockchain-ului, rezistent la orice actori rău intenționați care ar încerca să-l compromită.

Împreună, nodurile și minerii Bitcoin lucrează ca o echipă pentru a menține un sistem descentralizat, sigur și puternic—o nouă modalitate de a gestiona banii, pe care oamenii din întreaga lume se pot baza. Să explorăm aceste roluri în detaliu pentru a înțelege cum contribuie la sistemul inovator Bitcoin.

<br/>
<br/>

### _9.3.1 Ce este un nod Bitcoin și cum pot să configurez unul?_

Un nod Bitcoin poate suna tehnic, dar este doar un software care rulează o copie a registrului Bitcoin. Când rulezi propriul tău nod Bitcoin, câștigi o voce în stabilirea regulilor rețelei Bitcoin.

Imaginează-ți asta: dacă un grup de persoane încearcă să schimbe modul în care funcționează Bitcoin, de exemplu prin modificarea ofertei totale de bitcoin, ai un cuvânt de spus. Poți alege să nu-ți actualizezi nodul la noul sistem, ceea ce înseamnă că votezi pentru a menține regulile rețelei pe care o susții.

<div><p align="center"><img src="Images/19.Chapter-9/31.Example-of-Bitcoin-nodes-v1.png" width="650"></div>

<br/>

Să ne imaginăm un nod Bitcoin ca pe un polițist digital de trafic cu câteva sarcini esențiale:

1. ⭐ **Gardieni ai validării:** <br>
    Un nod Bitcoin păstrează o copie digitală a blockchain-ului, care este ca un registru comun al tuturor tranzacțiilor cu bitcoin. Multe noduri din întreaga lume dețin această evidență.

2. ⭐ **Centru de comunicare:** <br>
    Nodurile se conectează între ele, creând o rețea vastă de comunicare. Ele împărtășesc informații, în special tranzacții care așteaptă să fie adăugate în blockchain, stocate într-o „sală de așteptare” digitală numită „mempool”.

3. ⭐ **Verificator de calitate:** <br>
    Fiecare adăugare la blockchain este atent verificată. Nodurile se asigură că tranzacțiile sunt valide, respingând orice nu respectă regulile rețelei Bitcoin.

4. ⭐ **Informator blockchain:** <br>
    Alte programe, precum portofelele, pot solicita unui nod informații despre blockchain, cum ar fi soldurile de bitcoin. Nodurile servesc drept centre de informare.

5. ⭐ **Întâmpină noduri noi:** <br>
    Când un nod nou dorește să se alăture, nodurile existente oferă cu generozitate o copie a blockchain-ului. Noul nod verifică independent validitatea fiecărei tranzacții.

<br/>
<br/>

### _Activitate: Urmărește videoclipul despre Nodurile Bitcoin_

<div><p align="center"><a rel="Website of -- Bitcoin Nodes" href="https://www.youtube.com/watch?v=xc_TxlByxeY"><img src="Images/19.Chapter-9/32.Video-on-Bitcoin-nodes-v1.png" width="160"></div>

Una dintre opțiunile de a rula propriul tău nod este să descarci software-ul Bitcoin Core și să îi acorzi timp pentru a descărca întregul blockchain. Odată pregătit, îl poți lăsa pornit și, aproximativ la fiecare 10 minute, sosesc noi blocuri cu tranzacții. Nodul tău verifică validitatea acestora, adăugându-le la copia ta locală a blockchain-ului.

<br/>

<div><p align="center"><a rel="Website of -- Bitcoin Core software download" href="https://bitcoin.org/en/download/"><img src="Images/19.Chapter-9/33.Resource-Bitcoin-Core-software-v1.png" width="320"></div> 

Rularea unui nod oferă suveranitate și independență. Nu depinzi de alții; este propriul tău polițist de trafic. Spre deosebire de portofelul tău Bitcoin, care nu are o copie a blockchain-ului, un nod asigură autosuficiența. În loc să ai încredere în alții cu privire la deținerile tale de bitcoin (și starea rețelei Bitcoin), portofelul tău comunică cu nodul tău personal, făcând experiența digitală mai sigură și mai de încredere.

<br/>
<br/>

### _9.3.2. Ce este un miner Bitcoin și cum funcționează mineritul?_

> "Scopul mineritului nu este crearea de noi bitcoin; acesta este sistemul de stimulente. Minatul este mecanismul prin care securitatea Bitcoin este descentralizată.”    
 **$\color[RGB]{250,175,64} Andreas \ M. \ Antonopoulos$**

<br/>

- 💡 **Minerii** colectează tranzacții neconfirmate, formează un bloc și consumă energie pentru a căuta o cheie valoroasă care va **adăuga și securiza locul blocului în blockchain**.

Minerii sunt într-o cursă pentru a adăuga următorul bloc în blockchain. Premiul căutat este un „hash valid de bloc”, ascuns cu istețime printre miliarde de altele, și doar o cheie specifică atribuită de rețea îl poate debloca.

Imaginează-ți un uriaș stog de fân plin cu milioane de chei, fiecare reprezentând un hash unic de bloc. Rețeaua a ales o cheie specifică pentru a debloca o recompensă valoroasă. Minerii răscolesc stogul de fân, testând fiecare cheie în lacăt, dar doar un miner norocos va descoperi potrivirea perfectă.

Odată ce un miner găsește hash-ul corect al blocului, îl împărtășește rețelei împreună cu blocul său de tranzacții noi. Alți mineri verifică soluția pentru a se asigura că este potrivită. Dacă totul este în regulă, blocul este adăugat la blockchain, creând un registru public și securizat.

Minerii câștigă recompense pentru eforturile lor în două moduri:
1. ⭐ Recompense de bloc (Block rewards)
2. ⭐ Comisioane de tranzacție

Recompensele de bloc sunt noi bitcoin eliberați în circulație cu fiecare bloc adăugat la blockchain. Comisioanele de tranzacție sunt plăți mici în bitcoin pe care utilizatorii le fac pentru ca tranzacțiile lor să fie procesate mai rapid și prioritizate de către miner. Minerii pot alege ce tranzacții să includă în blocul pe care îl minează, de obicei acordând prioritate celor cu comisioane de tranzacție mai mari.

<br/>

**Înjumătățirile Bitcoin**
O înjumătățire Bitcoin este o parte esențială a universului Bitcoin care ajută la menținerea rarității și valorii sale în timp. După cum știi, există o ofertă fixă de 21.000.000 de bitcoin în total. Această ofertă nu a fost disponibilă în totalitate din ziua lansării Bitcoin. În schimb, această ofertă intră în universul Bitcoin treptat.

Satoshi Nakamoto a conceput inteligent un sistem de recompensare a blocurilor pentru a distribui noul bitcoin fără o autoritate centrală. În primele zile ale Bitcoin, minerii primeau o recompensă generoasă de 50 de bitcoin pentru fiecare bloc minat, motivându-i să investească în echipamente puternice și electricitate pentru operațiunile lor de minerit.

<div><p align="center"><img src="Images/19.Chapter-9/34.Reward-for-miners-for-completing-1-block-over-time-v1.png" width="450"></div>

Pentru a menține rețeaua stabilă și a gestiona oferta de bitcoin nou, recompensa de bloc se înjumătățește la aproximativ fiecare 210.000 de blocuri. Acest eveniment, numit „înjumătățirea” (the halving), reduce numărul de bitcoin nou care intră în circulație și continuă să motiveze minerii să protejeze rețeaua și să susțină descentralizarea acesteia. Istoric, evenimentele de înjumătățire au dus la creșteri semnificative ale prețului pe piața Bitcoin datorită reducerii ofertei de bitcoin nou care ajung în circulație.

<br/>

- 💡 **Oferta în circulație** se referă la cantitatea totală a unei monede. În cazul Bitcoin, oferta totală în circulație este numărul de monede care au fost minate și sunt în circulație la un moment dat, excluzând orice monede pierdute pentru totdeauna.

În timpul fiecărui eveniment de înjumătățire, minerii primesc recompense mai mici în bitcoin, ceea ce reduce rata de emitere a noilor monede. Drept urmare, dificultatea de minare a Bitcoin crește pentru a menține un timp de bloc de aproximativ 10 minute, asigurând adăugarea constantă de noi blocuri în blockchain. Reducerea recompenselor de minare nu înseamnă neapărat că minerii obțin profituri mai mici, deoarece pot câștiga și comisioane de tranzacție pentru verificarea tranzacțiilor și adăugarea lor în blockchain, ceea ce poate compensa scăderea recompenselor de minare.

Evenimentele de înjumătățire sunt programate în protocolul Bitcoin, făcând programul de emisie al monedelor bitcoin previzibil și transparent.

<div><p align="center"><img src="Images/19.Chapter-9/35.Satoshi-marks-calendar-for-a-halving-event-v1.png" width="300"></div>

- 💡 **Programul de emisie al Bitcoin** este planul prestabilit și public pentru eliberarea de bitcoin nou în circulație, conceput pentru a menține raritatea Bitcoin în timp.

Tabelul următor prezintă detaliile viitoarelor evenimente de înjumătățire pentru Bitcoin, inclusiv data estimată a următorului eveniment, numărul blocului la care va avea loc înjumătățirea, recompensa pe bloc în timpul acelui eveniment și procentul din oferta totală care va fi minat.

<div><p align="center"><img src="Images/19.Chapter-9/36.Bitcoin-supply-schedule-v1.png" width="550"></div>

| Eveniment | Data Estimată | Bloc | Recompensă Bloc | Procent Minat |
| :-------------: | :-------------: | :---------: | :---------: | :---------: |
| **A patra înjumătățire** | 2024 | 840.000 | 3.125 | 96.875 % |
| **A cincea înjumătățire** | 2028 | 1.050.000 | 1.5625 | 98.4375 % |
| **A șasea înjumătățire** | 2032 | 1.260.000 | 0.78125 | 99.21875 % |

Pe măsură ce mai multe monede bitcoin sunt minate, oferta aflată în circulație și procentul din oferta totală minată vor continua să crească până când se va atinge oferta totală de 21.000.000. Oferta redusă, combinată cu cererea în creștere, poate duce la creșterea prețului Bitcoin (măsurat în dolari). Acest lucru îi avantajează pe cei care au adoptat devreme și îi motivează pe mineri să continue să securizeze rețeaua și să contribuie cu puterea lor de calcul și resurse.

<div><p align="center"><img src="Images/19.Chapter-9/37.Percent-of-21M-supply-mined-v1.png" width="650"></div>

<br/>

**Ce este un hash de bloc valid în Bitcoin?**    
În Bitcoin, un hash de bloc valid este ca un cod special pe care minerii încearcă să-l găsească. Este un număr unic care ajută la urmărirea fiecărui bloc din blockchain, unde sunt stocate informațiile despre tranzacții. Blocurile se conectează într-un lanț, de la primul (genesis block) până la cel mai recent, creând o evidență publică a tuturor tranzacțiilor. Acest hash de bloc este esențial deoarece leagă fiecare bloc de cel anterior, făcând ușoară verificarea istoricului tranzacțiilor de către oricine. Este ca o amprentă digitală pentru fiecare bloc, asigurând corectitudinea și securitatea informațiilor. Hash-ul blocului acționează ca o modalitate de a confirma că datele din bloc nu au fost modificate.

<div><p align="center"><img src="Images/19.Chapter-9/38.Blocks-linked-with-a-fingerprint-v1.png" width="850"></div>

- Satoshi Nakamoto, creatorul Bitcoin, a minat blocul inițial, care a conținut un total de 50 de bitcoin.

<br/>

**Cursa pentru minarea unui bloc**
Minerii se angajează într-o competiție pentru a descoperi hash-ul de bloc care se aliniază cu ținta (un număr special) stabilită de rețea. Minerul care reușește primul să găsească hash-ul corect primește oportunitatea de a adăuga acel bloc în blockchain și de a-i atribui ID-ul hash corespunzător. Această soluție servește drept validare a autenticității blocului.

Minarea poate fi comparată cu o cursă în care scopul este să ajungi la linia de sosire cât mai repede posibil. Dificultatea de a găsi hash-ul blocului este ajustată periodic, asigurând că fiecare bloc continuă să fie minat la aproximativ 10 minute (pe măsură ce minerii intră și ies din rețea). Acest mecanism se numește „ajustarea dificultății”.

<div><p align="center"><img src="Images/19.Chapter-9/39.Hash-result-and-the-target-v1.png" width="450"></div>

Să presupunem că numărul țintă stabilit de rețeaua Bitcoin este 1.000. Minerii trebuie să folosească puterea lor de calcul și energie pentru a căuta un hash de bloc (un anumit număr) care să fie mai mic decât 1.000. Primul miner care găsește un hash de bloc mai mic decât 1.000 are dreptul să adauge noul bloc la blockchain și este recompensat cu bitcoin.

- 💡 Nivelul de dificultate în mineritul Bitcoin este o măsură a cât de dificil este să găsești un hash de bloc valid care să respecte ținta stabilită de rețea. Acesta este ajustat la fiecare 2016 blocuri, sau aproximativ la fiecare două săptămâni, pentru a asigura că blocurile sunt adăugate la blockchain la un ritm constant. Nivelul de dificultate este exprimat ca un număr, iar cu cât nivelul de dificultate este mai mare, cu atât este mai greu să găsești un hash de bloc valid.

De exemplu, ia în considerare două hash-uri diferite:
- ⭐ **Hash 1:** 0000A1mINgF0RbL0cK5wItHth3hAy5tAcK <br>
   **Nivel de dificultate:** 1
- ⭐ **Hash 2:** 00000000A1mINgF0RbL0cK5wItHth3hAy5tAcK <br>
   **Nivel de dificultate:** 2

În acest exemplu, Hash 2 are un nivel de dificultate mai mare decât Hash 1 deoarece este un hash mai lung cu mai mulți de zero la început. Ar fi mai greu pentru mineri să găsească Hash 2 deoarece calculatoarele lor ar trebui să facă mai multă muncă.

- 💡 Găsind un hash de bloc valid, un miner demonstrează că a efectuat munca necesară pentru a adăuga noul bloc la blockchain și este plătit cu o recompensă în bitcoin, plus comisioane de tranzacție, pentru efortul său. Proof-of-Work (PoW) este metoda pe care rețeaua Bitcoin o folosește pentru a valida tranzacțiile și a adăuga noi blocuri la blockchain.

<br/>

PoW menține Bitcoin în siguranță, făcând dificil pentru oricine cu intenții malițioase să preia controlul.

Pe scurt, sarcinile minerilor constau în:

1. ⭐ **Gruparea tranzacțiilor în blocuri:** <br>
    În timp ce nodurile verifică tranzacțiile nou create care așteaptă în „Mempool”, minerii selectează un subset dintre acestea pentru a le include în blocul lor candidat.

2. ⭐ **Proof-of-Work:** <br>
    Minerii concurează între ei pentru a găsi hash-ul de bloc valid.

3. ⭐ **Transmiterea blocurilor valide:** <br>
    După ce găsesc hash-ul de bloc valid, propagă noul bloc în rețea.

4. ⭐ **Obținerea recompenselor:** <br>
    În final, primesc bitcoin nou creat și comisioane de tranzacție pentru adăugarea cu succes a blocului la blockchain.

<div><p align="center"><img src="Images/19.Chapter-9/40.Miners-blocks-and-hash-v1.png" width="800"></div>

Mai mulți mineri pot lucra simultan la crearea de noi blocuri. Primul miner care descoperă un hash de bloc care respectă ținta stabilită de rețea îl anunță rețelei, iar ceilalți mineri verifică tranzacțiile din blocul candidat al acelui miner pentru a se asigura că sunt valide. Dacă tranzacțiile sunt într-adevăr valide, blocul este adăugat la blockchain. Celelalte blocuri create de ceilalți mineri în acel moment nu sunt adăugate și sunt eliminate. Acest proces ajută la menținerea consensului în rețea și previne cheltuirea dublă.

- 💡 Un bloc candidat este un set de tranzacții luate în considerare pentru a fi adăugate la blockchain, dar care nu a fost încă adăugat.

<div><p align="center"><img src="Images/19.Chapter-9/41.Miners-blocks-and-hash-2-v1.png" width="830"></div>

<br/>
<br/>

### ***9.4 Ce este Mempool-ul?***    

„Mempool” sau Memory Pool este ca o sală de așteptare pentru tranzacțiile din rețeaua Bitcoin. Când faci o tranzacție, aceasta este mai întâi transmisă către Mempool înainte de a fi verificată, selectată și adăugată la blockchain.

Imaginează-ți că aștepți la coadă la un restaurant. Numele tău este adăugat pe o listă de persoane care așteaptă o masă. Când o masă devine disponibilă, gazda îți strigă numele și te așază la masă. În mod similar, o tranzacție bitcoin este adăugată în Mempool atunci când este efectuată și este confirmată și adăugată la blockchain atunci când un miner o include într-un bloc.

<br/>

<div><p align="center"><img src="Images/19.Chapter-9/42.Transactions-in-the-Mempool-v1.png" width="700"></div>

<br/>

**Cum sunt verificate și adăugate tranzacțiile în Mempool?**
Când noile tranzacții sunt transmise în rețeaua Bitcoin, nodurile verifică aceste tranzacții pentru a se asigura că sunt valide și că fondurile nu au fost cheltuite anterior. Odată ce aceste tranzacții sunt verificate, nodurile le vor adăuga în Mempool-ul lor. Nodurile vor partaja apoi tranzacțiile cu alte noduri pentru a le verifica suplimentar. În final, dacă majoritatea nodurilor sunt de acord, tranzacțiile vor fi puse la dispoziția minerilor pentru a fi selectate și incluse într-un bloc. Totuși, există mai multe motive pentru care o tranzacție ar putea să nu fie confirmată după 72 de ore:

1. ⭐ **Comisioane de tranzacție mici:** <br>
    Tranzacțiile cu un comision mic pot să nu fie procesate suficient de rapid, deoarece minerii sunt mai predispuși să aleagă tranzacțiile cu comisioane mai mari pentru a le include în blocurile lor.

2. ⭐ **Congestie în rețea:** <br>
    Dacă rețeaua este congestionată, poate exista o întârziere în confirmarea tranzacțiilor, chiar dacă acestea au un comision mare.

3. ⭐ **Tentativă de dublă cheltuire:** <br>
    Dacă un actor rău intenționat încearcă să cheltuiască de două ori, tranzacția sa poate fi respinsă de rețea.

4. ⭐ **Date incorecte sau incomplete:** <br>
    Dacă o tranzacție conține date incorecte sau incomplete, aceasta poate fi respinsă de rețea.

5. ⭐ **Tranzacție formatată greșit:** <br>
    Dacă o tranzacție este formatată greșit, aceasta poate fi respinsă de rețea.

Pentru a evita respingerea tranzacțiilor, este recomandat să incluzi un comision suficient de mare pentru a te asigura că tranzacția este procesată rapid și să verifici de două ori ca toate datele din tranzacție să fie corecte înainte de a o trimite.

<br/>
<br/>

### _Activitate: Mempool_

1. ⭐ Scanează următorul **cod QR:**

<div><p align="center"><a rel="Website of -- Mempool" href="https://mempool.space/"><img src="Images/19.Chapter-9/43.Mempool-site-QR-code-v1.png" width="180"></div>

2. ⭐ Analizează diferitele elemente afișate pe pagină, inclusiv cele mai recente blocuri, tranzacțiile confirmate, numărul de tranzacții, utilizarea memoriei și valoarea aproximativă a întregului bloc. Răspunde la întrebări:
    - ⭐ Care a fost ultimul bloc minat?
    - ⭐ Câte tranzacții au fost incluse în acel bloc?
    - ⭐ Care este valoarea totală tranzacționată în bitcoin?
    - ⭐ Care a fost dimensiunea în megabytes a blocului?
    - ⭐ Cu câte zerouri începe nonce-ul blocului?
    - ⭐ Cât bitcoin a câștigat minerul în total?
    - ⭐ Care a fost valoarea totală a comisioanelor primite de miner pentru adăugarea tranzacțiilor în rețea?
    - ⭐ Alege una dintre tranzacțiile cu cea mai mare valoare din bloc. Către câte adrese Bitcoin a fost distribuită suma?

<div><p align="center"><img src="Images/19.Chapter-9/44.Satoshi-is-ready-to-mine-some-Bitcoin-v1.png" width="250"></div>

<br/>
<br/>

### ***9.5 Cum funcționează tranzacțiile Bitcoin de la început până la sfârșit***    

1. ⭐ Adam vrea să trimită bitcoin către Gelu. El alege unul dintre UTXO-urile sale, creează o tranzacție și adaugă toate detaliile necesare, inclusiv suma de bitcoin pe care dorește să o trimită, adresa de primire a lui Gelu și un comision de tranzacție peste medie.

2. ⭐ După o verificare finală pentru a se asigura că toate detaliile sunt corecte, Adam folosește cheia sa privată pentru a semna tranzacția.

3. ⭐ Adam transmite tranzacția către rețeaua Bitcoin.

<br/>

<div><p align="center"><a rel="Website of -- How Bitcoin transactions work from start to finish" href="https://unchained.com/blog/what-is-a-bitcoin-node/"><img src="Images/19.Chapter-9/45.How-Bitcoin-transactions-work-from-start-to-finish-v1.png" width="750"></div>
<div><p align="center">Din: Stevenot, Ted, “What is a bitcoin node and how does one work?”. Unchained <br> Capital, 17, ianuarie, 2023 (click pe imagine pentru a accesa website-ul)</p></div>

<br/>

4. ⭐ Nodurile din rețea primesc tranzacția și îi verifică validitatea conform regulilor de consens (cum ar fi verificarea semnăturii lui Adam și dacă are suficiente fonduri pentru a efectua tranzacția).

5. ⭐ Tranzacția este marcată ca validă, iar nodurile o propagă către alte noduri din rețea, adăugând-o în Mempool.

6. ⭐ Deoarece Adam a ales un comision de tranzacție suficient de mare, aproape toți minerii includ tranzacția sa în blocurile lor.

7. ⭐ Proof-of-Work: Minerii concurează și încearcă să mineze blocul găsind hash-ul valid al blocului. Unul dintre mineri găsește hash-ul și transmite blocul său către rețea.

8. ⭐ Nodurile primesc noul bloc minat și îi verifică validitatea. Aceasta include validarea tuturor tranzacțiilor din bloc și asigurarea că cerința Proof-of-Work este îndeplinită.

9. ⭐ Majoritatea nodurilor sunt de acord că blocul este valid și îl adaugă la blockchain. Gelu primește bitcoinul confirmat pe adresa sa de primire.

10. ⭐ Pe măsură ce blocuri suplimentare sunt adăugate la blockchain în ora următoare, numărul de confirmări pentru tranzacție crește. Pe măsură ce numărul de confirmări crește, Gelu capătă mai multă încredere în succesul și caracterul ireversibil al tranzacției.

<br/>

- 💡 Pe scurt, expeditorul semnează tranzacția cu cheia sa privată, nodurile verifică UTXO-urile tranzacției, iar minerii adaugă tranzacția verificată în blockchain. Destinatarul poate apoi accesa monedele bitcoin folosind cheia sa privată. Odată ce un bloc este minat, toate tranzacțiile incluse în acesta sunt considerate confirmate, iar UTXO-urile folosite ca inputuri în aceste tranzacții sunt considerate cheltuite și nu vor mai fi folosite din nou.

<br/>

Pe măsură ce încheiem acest capitol, ai dobândit informații valoroase despre conceptele fundamentale ale modului în care funcționează Bitcoin. Am acoperit aspecte esențiale, de la bazele banilor până la partea tehnică a tehnologiei Bitcoin. Acum, să legăm totul împreună în următorul capitol. Te așteaptă Capitolul 10, unde vom aprofunda întrebarea semnificativă: „De ce Bitcoin?”