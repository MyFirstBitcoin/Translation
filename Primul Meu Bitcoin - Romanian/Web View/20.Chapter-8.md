## _Capitolul #8_

# ***Lightning Network: Folosirea Bitcoin în Viața de Zi cu Zi***

- [**8.0** Introducere](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#80-introduction)    
  - [**Activitate:** Urmărește „Bitcoin Lightning Network Explained: How it Actually Works”](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#activity-watch-this-video-on-the-lightning-network)    
- [**8.1** Lightning Network](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#81-the-lightning-network)    
- [**8.2** Diferite Tipuri de Portofele Lightning](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#82-different-types-of-lightning-wallets)    
  - [**8.2.1** Portofele Auto-Custodial vs Custodial](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#821-auto-custodial-vs-custodial-wallets)
  - [**8.2.2** Open Source vs Closed Source](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#822-open-source-vs-closed-source)    
- [**8.3** Configurarea unui Portofel Bitcoin Lightning](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#83-setting-up-a-bitcoin-lightning-wallet)    
- [**8.4** Trimiterea și Primirea Tranzacțiilor Lightning](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#84-sending-and-receiving-lightning-transactions)
  - [**Activitate:** Cursa de Ștafetă cu Portofel Lightning](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#activity-class-exercise-lightning-wallet-relay-race)    
- [**8.5** Cumpărarea de Cafea și Alimente cu Bitcoin](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#85-buying-coffee-and-groceries-with-bitcoin)
  - [**8.5.1** Online: Plugin-uri de Plată - Ecommerce](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#851-online-payment-plugins---ecommerce)    
  - [**8.5.2** Fizic: Găsește un Comerciant în Zona Ta](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#852-in-person-find-a-merchant-in-your-area)    
  - [**8.5.3** Instrumente Tranziționale: Carduri Cadou și Carduri de Plată](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#853-transitional-tools-vouchers-gift-cards-and-payment-cards)    
  - [**8.5.4** Economii Circulare și Bitcoin ca Mediu de Schimb](https://github.com/MyFirstBitcoin/Bitcoin-Diploma-2024/blob/main/Web%20View/20.Chapter-8.md#854-circular-economies-and-bitcoin-as-a-medium-of-exchange)    

<br/>

______________________________________________________________________________________________________

### ***8.0 Introducere***    

> „Construim rețeaua Visa pentru bitcoin. Dar ceea ce cred că este deosebit, este că spre deosebire de Visa, oricine poate construi folosindu-se de ea.”    
 **$\color[RGB]{250,175,64} Elizabeth \ Stark$**

<br/>

Tehnologiile cresc și se extind de obicei în straturi (layers), ca o stivă. Gândește-te la site-ul tău preferat, email sau rețele sociale: acestea au fost construite peste protocolul de internet, care a fost construit peste calculatoare, care au fost construite peste electricitate, și așa mai departe. Aceste tehnologii au început cu un design foarte simplu și au continuat să se îmbunătățească în timp.

Bitcoin nu face excepție. După cum a spus Andreas Antonopoulos, „Bitcoin este Internetul Banilor.” Este stratul de bază al banilor digitali sănătoși, oferind o fundație solidă pe care se vor construi noi tehnologii.

<div><p align="center"><img src="Images/18.Chapter-8/10.Introduction-v1.png" width="820"></div>

Unul dintre aceste straturi (layere) se numește Lightning Network. Acesta este ca o autostradă super-rapidă pentru Bitcoin, ajutând oamenii să trimită și să primească bitcoin rapid și cu comisioane foarte mici. Permite utilizatorilor să facă tranzacții instantanee și cu valori mici peste rețeaua obișnuită Bitcoin. Astfel, cumpărarea unei cafele sau plata unui prieten devine simplă și rapidă!

Amintește-ți: Un satoshi este ca cea mai mică diviziune a bitcoin. La fel cum un dolar poate fi împărțit în cenți, un bitcoin poate fi împărțit în unități mai mici numite satoshi. Un bitcoin este egal cu 100 de milioane de satoshi, ceea ce face ca satoshi să fie cele mai mici părți de valoare din sistemul Bitcoin. În acest capitol, când vorbim despre trimiterea de bitcoin prin Lightning Network, vom spune „trimiterea de sats”, care sunt doar părți mai mici ale unui bitcoin.

<div><p align="center"><img src="Images/18.Chapter-8/11.Satoshis-as-fractions-of-a-Bitcoin-v1.png" width="270"></div>

<br/>
<br/>

### _Activitate: Urmărește acest videoclip despre Lightning Network_

<div><p align="center"><a rel="YouTube video of -- Bitcoin Lightning Network Explained: How it Actually Works" href="https://www.youtube.com/watch?v=yKdK-7AtAMQ"><img src="Images/18.Chapter-8/12.Video-about-Lightning-network-v2.png" width="400"></div>

<br/>
<br/>

### ***8.1 Rețeaua Lightning***   

Așa cum am văzut, Rețeaua Lightning servește ca un sistem de plată care facilitează tranzacții rapide și ieftine cu bitcoin. Funcționează prin creearea unui portofel comun unde ambele părți dețin niște bitcoin. Ei pot efectua numeroase tranzacții între ei fără a fi nevoie să înregistreze fiecare tranzacție pe registrul principal. Soldul final este apoi înregistrat pe registru după ce tranzacțiile sunt finalizate.

<br/>

- 💡 **Rețeaua Lightning este un sistem de plată care permite utilizatorilor să trimită și să primească plăți rapid și ieftin folosind bitcoin. Funcționează prin configurarea unui portofel comun unde ambele persoane își stochează partea lor de bitcoin și apoi pot face tranzacții nelimitate între ei fără a atinge blockchain-ul principal. La final, soldul final este înregistrat pe blockchain-ul principal.**

<br/>

Imaginează-ți o zi petrecută lucrând într-o cafenea. Anticipând că vei sta toată ziua, deschizi o notă de plată și plătești în avans, în loc să plătești de fiecare dată când comanzi ceva. Când ești gata să pleci la sfârșitul zilei, tu și proprietarul verificați nota pentru a achita suma finală. Dacă ai plătit mai mult decât ai consumat, primești banii înapoi.

Acum, imaginează-ți mii de oameni făcând același lucru simultan și permițând altora să folosească notele lor pentru a se conecta cu mai mulți oameni. Aceasta este Rețeaua Lightning!

Cu Lightning, poți face plăți către oricine din rețea, nu doar către persoana cu care ai o notă directă. Plata ta poate naviga prin rețea până ajunge la destinație, chiar dacă nu ai un canal deschis cu destinatarul.

Să vedem diferența dintre tranzacțiile on-chain (tipul discutat în Capitolul 7) și tranzacțiile off-chain (Rețeaua Lightning):

<br/>

**Tranzacții On-Chain:**    
Acestea sunt tranzacții care au loc direct pe blockchain-ul Bitcoin. Confirmarea durează aproximativ 10 minute, iar comisioanele depind de dimensiunea tranzacției în bytes. Sunt mai sigure, dar mai lente.

<div><p align="center"><img src="Images/18.Chapter-8/13.On-chain-transactions-v1.png" width="450"></div>

<br/>

**Tranzacții Off-chain (Rețeaua Lightning):**
Aceste tranzacții au loc pe o rețea separată construită peste blockchain-ul Bitcoin. Sunt finalizate mai rapid și cu comisioane mai mici.

Sunt folosite frecvent acolo unde reglementările și legile susțin adoptarea lor și unde caracteristici precum viteza și costul tranzacțiilor sunt mai importante. Comparativ cu tranzacțiile on-chain, sunt mai puțin sigure.

<div><p align="center"><img src="Images/18.Chapter-8/14.Off-chain-transactions-Lightning-network-v1.png" width="450"></div>

<br/>

| **Rețea de Plăți** | **Rețeaua Bitcoin** | **Rețeaua Lightning** |
| :-----: | :------------: | :-----------: |
| **Definiție** | O rețea digitală descentralizată care folosește criptografia pentru a securiza tranzacțiile financiare | Un protocol de plată de tip Layer 2 care funcționează peste blockchain-ul Bitcoin, permițând tranzacții mai rapide și mai ieftine |
| **Avantaje** | Descentralizată și sigură. Fără rambursări sau fraude. Poate fi folosită anonim. Acceptare globală | Tranzacții mai rapide și mai ieftine. Scalabilitate crescută. Tranzacțiile off-chain nu aglomerează blockchain-ul |
| **Dezavantaje** | Timp de tranzacție lent. Comisioane mari pentru anumite tipuri de tranzacții. Complex pentru începători | Necesită încredere în operatorii de canal. Încă experimentală și nu este adoptată pe scară largă. Necesită tranzacție on-chain pentru deschiderea și închiderea canalelor |

<br/>

### ***8.2 Diferite tipuri de portofele Lightning***    

Un portofel Lightning este puțin diferit față de un portofel Bitcoin, deși îndeplinește aceeași funcție: primirea și trimiterea de bitcoin. Diferența este că un portofel Lightning îți permite să trimiți bitcoin pe Lightning Network, care este un al doilea strat deasupra rețelei Bitcoin.

Așa cum am văzut în capitolul precedent cu portofelele Bitcoin, portofelele Lightning au caracteristici diferite care trebuie luate în considerare înainte de a alege unul.

<br/>
<br/>

### _8.2.1 Portofele auto-custodial vs custodial_

Portofelele Lightning pot fi împărțite în categorii foarte specifice, dar pentru simplitate, le vom împărți în două: auto-custodial și custodial.

La fel ca portofelele Bitcoin, un portofel Lightning auto-custodial este acela în care tu controlezi cheile portofelului, în timp ce un portofel Lightning custodial este acela în care altcineva controlează cheile.

Când folosești un portofel custodial, ți se oferă doar acces la portofel, dar depinzi de altcineva pentru permisiunea de a-ți folosi banii; renunți la proprietatea banilor pentru comoditate.

Acest lucru poate fi acceptabil pentru sume mici, deși este recomandat să folosești un portofel auto-custodial odată ce ai înțeles tehnologia.

În cele ce urmează, vom vorbi doar despre portofele Lightning auto-custodial.

<br/>
<br/>

### _8.2.2 Open Source vs Closed Source_

La fel ca portofelele Bitcoin din capitolul precedent, portofelele Lightning pot fi open-source sau closed source. Folosește întotdeauna portofele open-source, deoarece acestea sunt complet deschise pentru revizuire și verificate de comunitate.

O aplicație open-source înseamnă, de asemenea, că oricine poate contribui la îmbunătățirea software-ului, ceea ce o face o alegere mai bună pentru utilizatori.

<br/>
<br/>

### ***8.3 Configurarea unui portofel Bitcoin Lightning***    

Configurarea unui portofel Bitcoin Lightning auto-custodial este la fel ca configurarea unui portofel Bitcoin on-chain auto-custodial.

<br/>

**Exercițiu în clasă** - Opțiunea 1. Descarcă un nou portofel Lightning auto-custodial

**Cum să creezi și să folosești un portofel Bitcoin Lightning.**

1. ⭐ Caută aplicația în App Store (iOS) sau Google Play Store (Android).

2. ⭐ Deschide aplicația și salveaza fraza ta de recuperare de 12 sau 24 de cuvinte (uneori numită seed phrase). **Asigură-te că o notezi și o păstrezi într-un loc sigur!** Această frază de recuperare îți permite să recuperezi accesul complet la fondurile tale dacă este necesar.

**Amintește-ți că dacă pierzi sau uiți această secvență de cuvinte, nu vei putea accesa monedele bitcoin dacă pierzi accesul la portofel.**

3. ⭐ Trebuie apoi să confirmi că ai salvat cu adevărat fraza de recuperare sau seed phrase. Pentru a face acest lucru, trebuie să introduci, în aceeași ordine, cuvintele din fraza ta seed.

4. ⭐ Ca măsură suplimentară de securitate, unele portofele îți permit să alegi o parolă. Cheia ta privată și prima adresă Bitcoin sunt create automat de portofelul tău.

5. ⭐ Generează o cerere de plata Lightning (invoice/factură), o adresă sau un cod QR pentru a primi bitcoin. Transferă bitcoin în portofelul tău. Cu un portofel auto-custodial, nu poți cumpăra întotdeauna bitcoin direct cu fiat, așa că poate fi nevoie să îi achiziționezi și să îi transferi dintr-un exchange mai întâi.

| Fraza ta seed |
| :------------- |
| Fraza ta seed este folosită pentru a genera și recupera contul tău. <br> <br> 1 **Issue** ; 2 **Flame** ; 3 **Sample** ; 4 **Lyrics** ; 5 **Find** <br> 6 **Vault** ; 7 **Scissors** ; 8 **Banner** ; 9 **Cute** ; 10 **Damage** <br> 11 **Civil** ; 12 **Goat** <br> <br> Te rugăm să salvezi aceste 12 cuvinte pe o bucată de hârtie. Ordinea este importantă. Această frază seed îți va permite să recuperezi contul. |

*Notă: dacă folosești un portofel custodial, nu va trebui să urmezi unii dintre pașii din secțiunea 8.3. Utilizarea unui portofel custodial implică riscuri, deoarece nu vei avea control asupra cheii tale private, ceea ce înseamnă că nu vei avea control asupra banilor păstrați în portofel.

Acum că am configurat portofelul Bitcoin Lightning, să vedem cum primim și trimitem tranzacții Lightning și cum sunt diferite de tranzacțiile on-chain pe care le-am trimis în Capitolul 7.

<br/>
<br/>

### ***8.4 Trimiterea și primirea tranzacțiilor Lightning***    

Cu un portofel Lightning, folosirea Bitcoin este rapidă, ieftină și privată, făcând tranzacțiile între două persoane foarte ușoare. Poți trimite și primi rapid bitcoin pentru lucruri de zi cu zi, cum ar fi cumpărarea unei cafele sau cumpărăturile.

Să vedem câteva exemple ale rețelei Lightning în acțiune.

<br/>

**Exemplul 1:**

Mai jos, atât Mariana cât și Evelina au câte 5 unități de monedă. Mariana dorește să trimită 2 dintre unitățile sale către Evelina, așa că trimite 2 unități către George. George transmite apoi cele 2 unități către Evelina, care acum are 7 unități. Mariana are acum 3 unități. Și asta e tot! Tranzacția este finalizată.

Ideea principală aici este că Mariana și Evelina nu trebuie să treacă printr-o bancă sau alt intermediar pentru a realiza tranzacția.

<div><p align="center"><img src="Images/18.Chapter-8/15.Example-1-sending-and-receiving-Lightning-transactions-v1.png" width="850"></div>

George acționează ca intermediar sau „terță parte de încredere” în acest scenariu, unde Mariana și Evelina nu au încredere direct una în cealaltă. George primește cele 2 unități de la Mariana și apoi le transmite Evei, finalizând astfel tranzacția. Folosind pe George ca intermediar, Mariana și Evelina pot finaliza tranzacția fără a avea nevoie de o bancă sau altă instituție centralizată, ceea ce poate face tranzacția mai rapidă, mai ieftină și mai sigură. George este un element cheie în acest proces de tranzacție peer-to-peer.

<br/>

Ca operator de nod în tranzacția din rețeaua Lightning, George beneficiază în mai multe moduri:

1. ⭐ **Comisioane de tranzacție**    
    George câștigă un mic comision pentru fiecare tranzacție care trece prin nodul său, ceea ce îl compensează pentru timpul și efortul depus în menținerea și operarea nodului.

2. ⭐ **Participarea la rețea**    
    Prin operarea unui nod Lightning, George participă la rețea și ajută la creșterea descentralizării, securității și stabilității acesteia. Acest lucru poate crește reputația și credibilitatea lui George ca operator de nod de încredere, făcându-l un intermediar mai atractiv pentru tranzacții viitoare.

3. ⭐ **Creșterea rețelei**    
    Pe măsură ce rețeaua Lightning crește și tot mai mulți oameni o folosesc, numărul de tranzacții care trec prin nodul lui George va crește probabil, ceea ce poate duce la venituri mai mari din comisioanele de tranzacție.

4. ⭐ **Securitate sporită a rețelei**    
    Rolul lui George ca intermediar ajută la creșterea securității rețelei prin adăugarea unui strat suplimentar de protecție între Mariana și Evelina. Acest lucru poate crește încrederea utilizatorilor în rețea, făcând-o mai atractivă pentru utilizatorii noi și ajutând la creșterea acesteia. În general, a fi operator de nod în rețeaua Lightning îi poate oferi lui George o sursă constantă de venit, precum și oportunitatea de a contribui la dezvoltarea și creșterea rețelei.

Pe scurt, **tranzacțiile on-chain sunt mai lente, dar mai sigure, în timp ce cele off-chain (Lightning Network) sunt mai rapide, dar mai puțin sigure.** Ar trebui să iei în considerare compromisurile între securitate și viteză, în funcție de nevoile tale.

<br/>

**Exemplul 2:**

Mina are o mare pasiune pentru McDonald’s; merge acolo pentru micul dejun, prânz și cină în fiecare zi! Dar, având atât de multe opțiuni de plată disponibile, nu este sigură care este cea mai bună alegere. Din fericire, a învățat câte ceva despre Bitcoin și Lightning Network. După ce a comparat tabelele de mai jos, Mina nu mai are nicio îndoială că metoda de plată Lightning este cea mai bună alegere.

**Lightning Network vs Sistemul Bancar Tradițional**
| Beneficii | Lightning | Sistem Bancar Tradițional |
| :-------------: | :-------------: | :---------: |
| **Viteză** | Rapid | Lent |
| **Transparență** | Transparent | Opac |
| **Securitate** | Sigur | Vulnerabil |
| **Comisioane de tranzacție** | Scăzute | Ridicate |
| **Incluziune financiară** | Ridicată | Limitată |

<br/>

| Beneficii | Lightning | Sistem Bancar Tradițional |
| :-------------: | :-------------: | :---------: |
| **Scalabilitate** | Ridicată | Scăzută |
| **Confidențialitate** | Ridicată | Moderată |
| **Interoperabilitate** | Ridicată | Scăzută |
| **Conformitate legală** | Moderată | Ridicată |
| **Eficiență a costurilor** | Ridicată | Moderată |

<div><p align="center"><img src="Images/18.Chapter-8/16.Example-2-Lightning-network-vs-traditional-banking-system-v1.png" width="850"></div>

<br/>

Mina apreciază de asemenea a tranzacțiile rapide, sigure și eficiente din punct de vedere al costurilor, așa că a decis să folosească Lightning pentru achizițiile sale la McDonald’s. Cu Lightning, se poate bucura de mese știind că plățile sunt procesate instantaneu, în siguranță și cu comisioane mici. În plus, deoarece Lightning Network oferă incluziune financiară, Mina poate plăti pentru mesele sale chiar dacă se află într-o zonă îndepărtată din El Salvador.

Pentru a începe să folosească Lightning, Mina descarcă mai întâi un portofel Lightning pe telefonul ei. Apoi își alimentează portofelul trimițând niște bitcoin din portofelul ei Bitcoin obișnuit către noul portofel Lightning. Acest proces se numește „alimentarea portofelului” sau „alimentarea unui canal de plată”. Mina poate alimenta portofelul cu orice sumă de bitcoin cu care se simte confortabil, dar este important de menționat că suma de bitcoin blocată în portofelul Lightning nu poate fi folosită în tranzacții on-chain.

<div><p align="center"><img src="Images/18.Chapter-8/17.Lightning-wallets-and-nodes-v1.png" width="850"></div>

Odată ce portofelul Lightning este alimentat, Mina îl poate folosi pentru a face plăți către McDonald’s.

McDonald’s are un nod Lightning, așa că Mina poate deschide un canal de plată cu ei trimițând niște bitcoin din portofelul ei Lightning către o adresă specifică furnizată de McDonald’s. Acest lucru mută bitcoinul ei de pe blockchain-ul Bitcoin într-o tranzacție off-chain pe Lightning Network.

<br/>

Cu canalul de plată deschis, Mina poate acum să facă achiziții la McDonald’s fără a fi nevoie să deschidă un canal nou sau să plătească comisioane mari de fiecare dată. Canalul rămâne deschis atât timp cât Mina și McDonald’s doresc să îl folosească. De exemplu, dacă Mina cumpără un hamburger pentru 0.0005 bitcoin, canalul ține evidența că Mina are acum 0.9995 bitcoin. Și dacă cumpără un milkshake pentru 0.0003 bitcoin a doua zi, canalul ține evidența că Mina are acum 0.9992 bitcoin.

<br/>

Când Mina decide că vrea să folosească soldul ei de bitcoin pentru altceva, închide canalul prin transmiterea unei tranzacții de închidere pe blockchain-ul Bitcoin. Acest lucru se face prin inițierea unei tranzacții de închidere în portofelul Lightning, iar tranzacția conține soldul final al canalului, agreat de ambele părți. Tranzacția este apoi transmisă pe blockchain-ul Bitcoin și confirmată de un miner. Odată ce tranzacția este confirmată, canalul este închis, iar monedele bitcoin rămas în canal vor fi returnați către Mina și McDonald’s.

Este important de menționat că închiderea unui canal poate dura ceva timp până să fie confirmată pe blockchain. În această perioadă de așteptare, fondurile sunt încă blocate în canal și nu pot fi folosite pentru tranzacții on-chain. Mina va primi o notificare odată ce tranzacția de închidere este confirmată.

Acum că am configurat portofelul Lightning și am citit despre cum să folosim Lightning Network pentru a trimite tranzacții, vom juca un joc în care trimitem satoshi (cea mai mică unitate de bitcoin) către alți elevi din clasă prin Lightning Network.

| <div><p align="center"><img src="Images/18.Chapter-8/18.Lightning-network-map-v1.png" width="800"></div> |
| :-------: |
| Aceasta este o hartă a întregii lumi. Cu Lightning Network, poți trimite satoshi către orice utilizator de pe rețea care are un portofel Bitcoin Lightning. Plata va ajunge în câteva secunde și va costa doar câțiva cenți. <br> <br> Verifică singur: <br> <div><p align="center"><a rel="Lightning network map in Mempool" href="https://mempool.space/graphs/lightning/nodes-channels-map"><img src="Images/18.Chapter-8/19.Lightning-network-map-in-Mempool-v1.png" width="180"></div> |

<br/>
<br/>


### **Activitate:** _Exercițiu în clasă: Ștafeta portofelului Lightning_

1. ⭐ Mai întâi, va trebui să descarci un portofel Lightning pe telefonul sau computerul tău.

2. ⭐ Urmează instrucțiunile pentru instalarea portofelului pe dispozitivul tău din secțiunea 8.3 a acestui capitol.

3. ⭐ După ce portofelul este instalat, deschide-l și urmează pașii pentru configurare. Acest lucru poate implica crearea unui portofel nou sau restaurarea unuia existent și securizarea acestuia cu o parolă sau altă formă de autentificare.

4. ⭐ Generează o factură Lightning, o adresă sau un cod QR pentru a primi bitcoin.

5. ⭐ Când portofelul tău este configurat și ești gata să primești satoshi, profesorul îți va oferi ție și grupului tău o sumă inițială de satoshi, trimițându-i direct în portofelul tău.

<div><p align="center"><img src="Images/18.Chapter-8/20.Lightning-wallet-relay-race-v1.png" width="320"></div>

| Activitate de grup: |
| :------ |
| 1. Scopul grupului vostru este să transferați satoshi din portofelul unei persoane în portofelul alteia folosind Lightning Network până ajung la ultima persoană din grup. <br> <br> 2. Pentru a trimite satoshi altei persoane, deschide portofelul și urmează instrucțiunile pentru efectuarea unei plăți. Va trebui să furnizezi factura Lightning a destinatarului sau să scanezi un cod QR și să introduci suma de satoshi pe care dorești să o trimiți. <br> <br> 3. Dacă grupul vostru este primul care reușește să trimită satoshi la ultima persoană, ați câștigat! (puteți păstrați satoshi). <br> <br> <br> **$\color[RGB]{62,45,109} Discută \ orice \ dificultăți \ a \ avut \ grupul \ tău \ cu \ această \ activitate. \ A \ fost \ ușor, \ rapid \ și \ ieftin \ să \ trimiți \ o \ tranzacție? \ Crezi \ că \ Lightning \ Network \ este \ ușor \ de \ folosit \ și \ de \ înțeles?$** |

<br/>
<br/>

### ***8.5 Cumpărarea cafelei și a alimentelor cu Bitcoin***    

Te-ai întrebat vreodată dacă poți folosi bitcoin pentru a cumpăra o cafeaua sau pentru a-ți face cumpărăturile? Se pare că poți. Există multe opțiuni atât online, cât și fizic, care îți permit să plătești cu bitcoin. Vom explora câteva dintre aceste opțiuni și instrumente care te vor ajuta să găsești magazine locale unde poți cheltui bitcoin.

Chiar dacă plata cu cardul de credit sau cu o aplicație poate părea ușor de înțeles pentru cel care plătește, procesarea plății este de fapt foarte complexă și implică multe părți diferite.

<div><p align="center"><img src="Images/18.Chapter-8/21.How-payment-processing-works-v1.png" width="820"></div>

Când cumperi lucruri, sunt implicate multe părți, iar fiecare parte percepe o taxă. Pentru comercianți, aceste comisioane pot fi mari—peste 3% din preț, ceea ce este o sumă semnificativă pentru ei.

Și asta fără să mai menționăm comisioanele de schimb valutar!

<br/>

<div><p align="center"><img src="Images/18.Chapter-8/22.Credit-card-processing-fees-v1.png" width="720"></div>

Cu Bitcoin și Lightning Network, afacerile pot primi plăți instantanee din orice colț al lumii printr-un sistem monetar deschis, sigur, nativ internetului, fără granițe și rezistent la cenzură.

În continuare, vom vedea câteva modalități prin care comercianții pot accepta cu ușurință plăți în bitcoin.

<br/>
<br/>

### _8.5.1 Online: Pluginuri de Plată - Ecommerce_

BTCPayServer este un procesator de plăți open-source care permite comercianților să accepte plăți în bitcoin cu puține cunoștințe tehnice. Este complet gratuit și nu percepe niciun comision.

**Afaceriile online pot integra BTCPayServer cu ușurință adăugând pluginul BTCPay pe site-ul lor.**

<div><p align="center"><img src="Images/18.Chapter-8/23.Become-your-own-payment-processor-v1.png" width="780"></div>

<br/>

Deoarece BTCPay Server este un proiect open-source, nu o companie, poți contribui la proiect după ce înveți mai multe despre acesta și despre programare.

**Vezi [BTCPayServer](https://btcpayserver.org/) pentru mai multe informații despre cum poți folosi acest sistem de plată pentru afacerea ta fizică sau online.**

<div><p align="center"><img src="Images/18.Chapter-8/24.BTCPay-server-how-is-it-different-v1.png" width="580"></div>

<br/>
<br/>

### _8.5.2 Fizic: Găsește un Comerciant în Zona Ta_

Magazinele fizice pot folosi BTCPayServer pentru a accepta plăți sau pot descărca pur și simplu un portofel Bitcoin și pot accepta plăți direct de pe telefon.

<div><p align="center"><img src="Images/18.Chapter-8/25.Aceptamos-bitcoin-v1.png" width="380"></div>

<br/>

Pentru a găsi un comerciant care acceptă Bitcoin în zona ta, accesează BTCMap.org și caută regiunea ta.

[BTCMap.org](https://btcmap.org/) este o hartă open-source unde comercianții care acceptă Bitcoin își pot lista afacerile. Este un instrument puternic pentru cei care doresc să cheltuiască bitcoin.

<div><p align="center"><img src="Images/18.Chapter-8/26.BTCMap-1-v1.png" width="780"></div>

<br/>
<br/>

### _8.5.3 Instrumente Tranziționale: Vouchere, Carduri Cadou și Carduri de Plată_

Pentru a achiziționa produse sau servicii de la afaceri care încă nu acceptă Bitcoin, există un instrument intermediar pe care îl poți folosi: cardurile cadou.

Unele afaceri se concentrează pe cumpărarea și vânzarea de carduri cadou în schimbul bitcoin. Asta înseamnă că poți obține un card cadou pentru magazinul la care vrei să mergi, în schimbul bitcoin, și apoi să folosești cardul direct la magazin.

Bilete de avion, hoteluri, jocuri, cartele SIM... poți cumpăra aproape orice cu bitcoin și carduri cadou!

<br/>
<br/>

### _8.5.4 Economii Circulare și Bitcoin ca Mediu de Schimb_

Conceptul de economie circulară provine din ideea de a minimiza risipa într-o economie prin reutilizarea și reciclarea cât mai multor produse și subproduse.

Pornind de la acest concept, o economie circulară Bitcoin este una în care tranzacțiile se fac în bitcoin și unde banii sub formă de bitcoin rămân și cresc în cadrul economiei, beneficiind indivizii și afacerile.

<div><p align="center"><img src="Images/18.Chapter-8/27.Bitcoin-Lightning-accepted-here-v1.png" width="380"></div>

<br/>

Rețeaua Lightning permite economiilor circulare Bitcoin să prospere peste tot în lume datorită tranzacțiilor bitcoin aproape instantanee și cu comisioane mici.

<div><p align="center"><img src="Images/18.Chapter-8/28.BTC-POS-v1.png" width="220"></div>

Prima economie circulară Bitcoin creată vreodată se află în Arnhem, Olanda. A fost creată cu mult înainte să existe Rețeaua Lightning, dar atunci comisioanele on-chain erau foarte mici!

<div><p align="center"><img src="Images/18.Chapter-8/29.Bitcoin-circular-economy-big-bang-v1.png" width="780"></div>

<br/>

________________________________________________________________________________________________

A doua a fost Bitcoin Beach, situată în El Zonte, El Salvador. Aceasta a valorificat puterea Rețelei Lightning pentru a oferi comunității, care în mare nu avea access la servicii de banking, plăți digitale instantanee direct cu smartphone-urile!

Astăzi, sute de economii circulare sunt create peste tot în lume, alimentate de Bitcoin, Rețeaua Lightning și resurse educaționale.

<div><p align="center"><img src="Images/18.Chapter-8/30.Bitcoin-Beach-v1.png" width="380"></div>

<br/>

Pe [BTCMap.org](https://btcmap.org/) poți căuta comunități Bitcoin unde vei întâlni alți utilizatori Bitcoin și vei găsi afaceri care acceptă Bitcoin. Unii dintre profesori și elevi chiar au adăugat afaceri și economii circulare pe [BTCMap.org](https://btcmap.org/), iar când vei fi pregătit, poți face și tu acest lucru!

<div><p align="center"><img src="Images/18.Chapter-8/31.BTCMap-2-v1.png" width="780"></div>

**Resursă:** [Comunități Bitcoin](https://btcmap.org/communities)    

La finalul Capitolului 8, ai descoperit cum să folosești Bitcoin în viața de zi cu zi prin Rețeaua Lightning. Rețeaua Lightning face tranzacțiile mai rapide și mai accesibile, oferind o privire asupra modului în care Bitcoin va continua să se schimbe și să evolueze în straturi.

În Capitolul 9, vom investiga partea tehnică a Bitcoin. De la criptografie la noduri, mineri și multe altele, pregătește-te să descoperi cum funcționează cu adevărat Bitcoin.